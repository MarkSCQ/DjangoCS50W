浔阳江头夜送客，枫叶荻花秋瑟瑟。
主人下马客在船，举酒欲饮无管弦。
醉不成欢惨将别，别时茫茫江浸月。
忽闻水上琵琶声，主人忘归客不发。
寻声暗问弹者谁，琵琶声停欲语迟。
移船相近邀相见，添酒回灯重开宴。
千呼万唤始出来，犹抱琵琶半遮面。
转轴拨弦三两声，未成曲调先有情。
弦弦掩抑声声思，似诉平生不得志。
低眉信手续续弹，说尽心中无限事。
轻拢慢捻抹复挑，初为《霓裳》后《六幺》。
大弦嘈嘈如急雨，小弦切切如私语。
嘈嘈切切错杂弹，大珠小珠落玉盘。
间关莺语花底滑，幽咽泉流冰下难。
冰泉冷涩弦凝绝，凝绝不通声暂歇。
别有幽愁暗恨生，此时无声胜有声。
银瓶乍破水浆迸，铁骑突出刀枪鸣。
曲终收拨当心画，四弦一声如裂帛。
东船西舫悄无言，唯见江心秋月白。
沉吟放拨插弦中，整顿衣裳起敛容。
自言本是京城女，家在虾蟆陵下住。
十三学得琵琶成，名属教坊第一部。
曲罢曾教善才服，妆成每被秋娘妒。
五陵年少争缠头，一曲红绡不知数。
钿头银篦击节碎，血色罗裙翻酒污。
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑干。
我闻琵琶已叹息，又闻此语重唧唧。
同是天涯沦落人，相逢何必曾相识！
我从去年辞帝京，谪居卧病浔阳城。
浔阳地僻无音乐，终岁不闻丝竹声。
住近湓江地低湿，黄芦苦竹绕宅生。
其间旦暮闻何物？杜鹃啼血猿哀鸣。
春江花朝秋月夜，往往取酒还独倾。
岂无山歌与村笛？呕哑嘲哳难为听。
今夜闻君琵琶语，如听仙乐耳暂明。
莫辞更坐弹一曲，为君翻作《琵琶行》。
感我此言良久立，却坐促弦弦转急。
凄凄不似向前声，满座重闻皆掩泣。
座中泣下谁最多？江州司马青衫湿。

春江花月夜
春江潮水连海平，海上明月共潮生。
滟滟随波千万里1，何处春江无月明！
江流宛转绕芳甸2，月照花林皆似霰3。
空里流霜不觉飞4，汀上白沙看不见5。
江天一色无纤尘6，皎皎空中孤月轮7。
江畔何人初见月？江月何年初照人？
人生代代无穷已8，江月年年望相似9。
不知江月待何人，但见长江送流水10。
白云一片去悠悠11，青枫浦上不胜愁12。
谁家今夜扁舟子13？何处相思明月楼14？
可怜楼上月徘徊15，应照离人妆镜台16。
玉户帘中卷不去17，捣衣砧上拂还来18。
此时相望不相闻19，愿逐月华流照君20。
鸿雁长飞光不度，鱼龙潜跃水成文21。
昨夜闲潭梦落花22，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路23。
不知乘月几人归24，落月摇情满江树25。
金樽清酒斗十千⑴，玉盘珍羞直万钱⑵。
停杯投箸不能食⑶，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边⑷。
行路难！行路难！多歧路 [1]  ，今安在⑸？
长风破浪会有时⑹，直挂云帆济沧海⑺


蜀道难1

噫吁嚱2，危乎高哉！
蜀道之难，难于上青天！
蚕丛及鱼凫3，开国何茫然4！
尔来四万八千岁5，不与秦塞通人烟6。
西当太白有鸟道7，可以横绝峨眉巅8。
地崩山摧壮士死9，然后天梯石栈相钩连10。
上有六龙回日之高标11，下有冲波逆折之回川12。
黄鹤之飞尚不得过13，猿猱欲度愁攀援14。
青泥何盘盘15，百步九折萦岩峦16。
扪参历井仰胁息17，以手抚膺坐长叹18。
问君西游何时还19？畏途巉岩不可攀20。
但见悲鸟号古木21，雄飞雌从绕林间22。
又闻子规啼夜月，愁空山23。
蜀道之难，难于上青天，使人听此凋朱颜24。
连峰去天不盈尺25，枯松倒挂倚绝壁。
飞湍瀑流争喧豗26，砯崖转石万壑雷27。
其险也如此，嗟尔远道之人胡为乎来哉28！
剑阁峥嵘而崔嵬29，一夫当关，万夫莫开30。
所守或匪亲31，化为狼与豺。
朝避猛虎32，夕避长蛇；磨牙吮血33，杀人如麻。
锦城虽云乐34，不如早还家。
蜀道之难，难于上青天，侧身西望长咨嗟35！ [1]


将进酒⑴
 
君不见黄河之水天上来⑵，奔流到海不复回。
君不见高堂明镜悲白发，朝如青丝暮成雪⑶。
人生得意须尽欢⑷，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯⑸。
岑夫子，丹丘生⑹，将进酒，杯莫停⑺。
与君歌一曲⑻，请君为我倾耳听⑼。
钟鼓馔玉不足贵⑽，但愿长醉不复醒⑾。
古来圣贤皆寂寞，惟有饮者留其名。
陈王昔时宴平乐，斗酒十千恣欢谑⑿。
主人何为言少钱⒀，径须沽取对君酌⒁。
五花马⒂、千金裘，呼儿将出换美酒，与尔同销万古愁⒃。

定风波 苏轼
（三月七日沙湖道中遇雨。
雨具先去，同行皆狼狈，余独不觉。
已而遂晴，故作此 ）。
莫听穿林打叶声，何妨吟啸且徐行。
竹杖芒鞋轻胜马，谁怕？ 一蓑烟雨任平生。
料峭春风吹酒醒，微冷，山头斜照却相迎。
回首向来萧瑟处，归去，也无风雨也无晴。


茅屋为bai秋风所破歌
作者：杜甫
(唐代)
八月秋高风怒号，卷我屋上三重茅。
茅飞渡江洒江郊，高者挂罥长林梢，下者飘转沉塘坳。
南村群童欺我老无力，忍能对面为盗贼，公然抱茅入竹去。
唇焦口燥呼不得，归来倚杖自叹息。
俄顷风定云墨色，秋天漠漠向昏黑。
布衾多年冷似铁，娇儿恶卧踏里裂。
床头屋漏无干处，雨脚如麻未断绝。
自经丧乱少睡眠，长夜沾湿何由彻？
安得广厦千万间，大庇天下寒士俱欢颜，风雨不动安如山！
呜呼！何时眼前突兀见此屋，吾庐独破受冻死亦足！